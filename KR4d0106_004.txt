# -*- mode: mandoku-view; -*-
#+TITLE: 樂圃餘藁
#+DATE: 2015-08-24 23:54:36.266755
#+PROPERTY: ID KR4d0106
#+PROPERTY: BASEEDITION WYG    
#+PROPERTY: JUAN 卷四
<pb:KR4d0106_WYG_004-1a>¶
欽定四庫全書¶
　樂圃餘藁巻四　　　　　宋　朱長文　撰¶
　　律詩¶
　　　知府司封見和喜雨詩韻陳謝¶
天意分明應魯雩髙壇晨拜紫袍濡禽窺舊井寒泉長¶
魚泳新荷涸轍蘇敏政有餘閑利刃清詩無類擲靈珠¶
夏畦䝉潤秋臯稔顔巷銷憂卒嵗娛¶
　　　送榮子揚齋郎¶
<pb:KR4d0106_WYG_004-1b>¶
茹蔬酌水度清晨自是浮生潔静身好事頻過三徑晩¶
愛閑惜别五湖春品泉暗識南零味鑒茗多藏北苑真¶
且著青袍居膝下少年未羨折腰人¶
　　　次韻公權燈花¶
蘭膏未耗結花新花自無情喜在人生向輕籠先得地¶
開從細熖别装春飛蛾雖遶光難掩梦蝶初廻色尚匀¶
更待玉堂清夜直賜來蓮燭影相隣¶
　　　次韻俞子文南軒雨後¶
<pb:KR4d0106_WYG_004-2a>¶
農疇已種圃畦青髙卧邱園自放情客少不嫌三徑濕¶
年豐休歎一瓢清殘鶯喜向風前囀病鶴猶能月下鳴¶
千載令名如有得莫愁軒冕老無成¶
　　　次韻俞子文感事¶
我曽折桂向蟾宫君有文華似彩虹連蹇未酧平日願¶
嘯歌猶得故鄉同不才甘作耕巖叟有志宜為結駟翁¶
窮達由來都似夢幾人曽是黒頭公¶
　　　次韻楊彛甫見成甫装縹舊書之什¶
<pb:KR4d0106_WYG_004-2b>¶
儒者須看萬巻書古人精博固難如殘編莫惜装褫費¶
舊迹堪憐繕寫初輕撥蠧魚文未損平齊緗袠架無虚¶
白頭且更窮經藝誰道忘筌便得魚¶
　　　次韻公權庾中成詠¶
坐局偷閑歩小橋風隨秋葉過蕭蕭愁多萬斛量難盡¶
飲次千鍾困昜銷笠澤狂歌方繼陸海門髙隱莫如焦¶
(焦光所隱在海/門旁世謂焦山)昔儒委吏猶堪處誰道倉公厭寂寥¶
　　　喜公權仲逢垂訪¶
<pb:KR4d0106_WYG_004-3a>¶
髙軒相約訪柴關蕭灑如君會合難雨徑偕行穿履濕¶
風亭乆佇袷衣寒百忙好向閑中息萬動宜當静處看¶
公暇再來應不倦柬籬金蕊未凋殘¶
　　　曉坐朋齋懷公紹¶
曉來乘興歩髙岡便就幽齋作醉鄉隣寺樓臺分兩面¶
一家池舘得中央南坡嫩橘寒傾日北牖疎筠小帶霜¶
更待怪松擎積雪莫辭訪戴舉瑶觴¶
　　　次韻蘇文饒見貽之什¶
<pb:KR4d0106_WYG_004-3b>¶
閒釣松陵閱嵗多家林終日對煙蘿茹芝深隱慙商皓¶
獻璧求知笑卞和静送征鴻雲外翼吟看老桂月中柯¶
洛陽年少才驚俗車馬猶從陋巷過¶
　　　次韻樞言龍圖得請洞霄之作¶
世間如幻此生浮寧典仙祠不典州決勝金城勲烈茂¶
宣風玉壘治聲優逺移遁跡無嘶馬舊得調元問喘牛¶
耆俊如公宜大用行聞召節趣蘭舟¶
平生氣節薄青雲不任機心只任真金為散多虛越槖¶
<pb:KR4d0106_WYG_004-4a>¶
衣從洗淨逺京塵吟隨猿鶴滄洲晩醉賞鶯花茂苑春¶
仰止髙賢同里閈掃門羞未效前人¶
　　　次韻公紹賀崇静之賜金紫¶
北窓二紀傲羲皇節比淵明事更光共喜遐齡垂紫綬¶
莫嫌猛退棄銅章文房句就心常佚藥鼎功成壽轉長¶
七品官階三品服滿斟緑醑醉春陽¶
乆脫朝衣襲野裳親逢盛旦日重光耕田鑿井堯民事¶
垂組懷黄漢服章諸老相懽陶聖治兩宫遥祝與天長¶
<pb:KR4d0106_WYG_004-4b>¶
謫仙才調今誰是肻解金龜燕夕陽¶
　　　次韻徐中散丙寅二月見訪之什¶
數年解綬隱林扉乘興頻來訪習池老似樂天兼少病¶
官如叔夜又能詩身閑幸與耆英接學淺虚蒙國士知¶
白雪佳章難復繼䇿駑追驥自嫌疲¶
　　　祖母生日¶
挺生賢德對耆英嵗物皆新氣淑清年至七旬人羨少¶
子為四品世稱榮紫泥屢捧門多慶華髮雖稠體益輕¶
<pb:KR4d0106_WYG_004-5a>¶
欲比遐齡何所似蟠桃結實老仙京¶
　　　判府曹宣徽生日二首¶
星杓指未月増弦神選良時協半千恭慎動遵長樂意¶
潔清能紹兾王賢(兾王平蜀克金/陵秋毫無所取)緩垂相印淹公論堅¶
請州符避劇權四十擁旄非不貴更看黄髪珥貂蟬¶
盛世髙門福兩全星辰粹氣萃為賢釣璜韜畧傳三葉¶
齋鉞風稜積十年陰德在人宜壽考清才脱俗恐神仙¶
寒儒欲繼崧髙頌不獨生申但美宣(申伯乃宣/王元舅)¶
<pb:KR4d0106_WYG_004-5b>¶
　　　郡牧李侍郎生日¶
柱史仙翁舊指枝生賢左右太平基居留成就昭陵後¶
賜告從容故里時籌䇿乆為當世重勲勞方受兩宫知¶
欲祈天錫公睂壽更過芳蓮葉上龜¶
當年弧矢設門䦨英氣鍾於曲阜間名覆金甌新品地¶
香盤宻印舊家山腰邊龜組光華動膝下龍駒禮法閑¶
五福俱全誰跂及流霞為壽日開顔¶
　　　閏月丙子判府相公被制命升使弼越六月癸¶
<pb:KR4d0106_WYG_004-6a>¶
　　　卯公誕生之日(某/)謹齋潔為詩二章拜獻左右¶
　　　雖辭句蕪纇不足奉揚盛德姑以述惓惓之誠¶
武德隂功積在民既生太姒復生申手提将鉞雖三世¶
身到台衡始二人膝下龍駒環壽斝日邉鳯使捧恩綸¶
(公拜命又生日/恩賜者再至焉)沙堤築就朱衣引富有青春尚四旬¶
宣制初聞下玉墀又逢盛事協熊羆青霄靈昴凝祥乆¶
紫府蟠桃結實竒養志曽添龜鶴筭避權重讓鳯凰池¶
(公建節十餘年至/相位有表再讓)從今若校中書考屈指當如郭子儀¶
<pb:KR4d0106_WYG_004-6b>¶
　　　元厚之少保生日¶
四紀勲榮動冕旒倦趨黄閣傍滄洲名如白傅身尤貴¶
才繼㣲之德更優千載神龜巢葉穩九霄老鳯帶雛遊¶
蓬萊水淺公猶健輝照東南對斗牛¶
　　　荅人見慶除博士¶
幅巾短褐對江雲閑把群經自討論魯泮未能開後學¶
虞庠豈稱講㣲言羸駒乆絶騰驤望病木猶沾雨露恩¶
蔣徑雖荒陶菊在徘徊惟恐去吳門¶
<pb:KR4d0106_WYG_004-7a>¶
　　　元少保生日¶
孟夏堯蓂六葉殘來從仙府瑞人寰幾年彩鳯池中浴¶
此日神龜葉上閑七老相懽惟将相二疏髙㝠欠湖山¶
羨公退自台衡地長在煙霞縹𣺌間¶
體貌方隆避政樞歸來衮繡耀東吳騎鯨才格從天稟¶
化鶴風姿與衆殊經國文章垂睿想濟民德澤感神扶¶
堂邉三壽髙千丈依舊扁舟泛五湖¶
　　　程給事新第¶
<pb:KR4d0106_WYG_004-7b>¶
朱門不鎖走朱輪東省仙材晝錦人石上雲輕林屋曉¶
花頭露重洛陽春謝公棊戰烏巾静裴令呤髙緑野新¶
他日南園真可乞滿池煙水正相鄰¶
　　　判府蒲左丞寵贈佳篇謹次韻¶
髙文大冊耀天衢新句鏘金擲隱居廊廟方将歸輔弼¶
江湖猶復念耕漁百城草木知威望一代賢能入薦書¶
近日東南興節士既旌吳子又襃徐(公既薦吳祖求顯/于朝又作髙士坊)¶
(谷口堂以/追襃徐復)¶
<pb:KR4d0106_WYG_004-8a>¶
　　　次韻公權喜太守再留¶
不為機巧不求新坦坦襟懷任道真揭節二方陰布德¶
分符千里别生春兒童共喜重迎伋父老相懽許借恂¶
池閣逍遥無一事清風入座轉汀蘋¶
　　　近承南康朝請使君寵訪林圃小酌至夜公權¶
　　　特惠篇什謹次韻¶
栝柏森森覆小臺凌風采菊共銜杯東籬寂寞陶翁醉¶
連騎繽紛衛相來放浪五湖慙釣客均調玉燭仰璇魁¶
<pb:KR4d0106_WYG_004-8b>¶
秋河半夜簷前轉誰泛仙槎去却廻¶
　　　奉陪太守及諸公遊虎邱¶
何必襄陽孟浩然苦吟自可繼前賢虎邱合去十二度¶
(見白/公詩)熊軾再遊三百年雲閣為君追舊額(飛雲閣本名/齊雲樓今追)¶
(復/之)霓裳從古播朱絃(白公在蘇/作霓裳曲)此行不減唐人樂暢飲¶
惟無八酒仙¶
　¶
　樂圃餘藁巻四¶
